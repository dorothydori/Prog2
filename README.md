*Prog2 projekt terve* 
--------------------- 

A projektem egy platformer játék lesz, amit a [Unity](https://unity.com/ "Unity") videójáték-motorral szeretnék létrehozni. 
A játék főszereplője az egykori cicám, Félix, lesz, aki szivárványt húz maga után miközben repül. A szivárvány eleinte szürke, nekünk kell majd kiszínezni. A színezés úgy fog működni, hogy különböző színű gyümölcsök fognak repkedni a levegőben, amiket a macskának meg kell ennie. Vigyáznunk kell, mert nem csak gyümölcsök, hanem gyorskaják is lesznek, amiket, ha a macska megeszik eltűnik a szivárvány színe.  

  

*Projekt megvalósítási folyamata* 
--------------------------------- 

* 1.hét: Megrajzoltam a gyümölcsöket és a macskát és a hátteret. 
* 2.hét: A Unity és a C# tanulmányozásával telt, bár ez a művelet folytatódott a következő hetekben is. 
* 3.hét: Létrehoztam a *CatMovement* kódot, amiben a macska mozgását állítottam be. A "fel" vagy "le" billentyű nyomására tud mozogni a macska. Ezután a *LoopingBackground* és a *CameraMovement* kódot írtam meg, ami a háttér és a kamera mozgását teszi lehetővé. 
* 4.hét: A *SpawnFood* kód segítségével kipróbáltam egy gyümölcsöt generálni, véletlenszerű helyekre. 
* 5.hét-6.hét: Az összes gyümölcs és gyorskaja véletlenszerű generálását oldottam meg, valamint azt, hogy amikor a macska "megeszi" őket, akkor tűnjenek el. 
* 7.hét-8.hét: Megrajzoltam a szivárványcsíkokat és beállítottam, hogy melyik gyümölcs megevésénél milyen színű szivárványcsík töltődik. Ha pedig gyorskaját eszik a macska, akkor mindegyik szivárványcsík veszít a töltődéséből. 
* 9.hét: Elkészítettem a *Menu*, *GameOver*, *YouWin* panelt, a hozzájuk tartozó kódokkal együtt. Akkor lehet nyerni, ha teljesen feltöltődik mind az öt szivárványcsík. Amikor letöltődött mindegyik szivárványcsík még nem veszítünk, csak ha újból megeszik a macska egy gyorskaját. 
* 10.hét: Beállítottam a pontszámot és a zenét, azután pedig véglegesítettem a játékot. 

  

*A játékról* 
--------------------- 

A játék neve ### Fill the Rainbow. Egy macskából, öt gyümölcsből (cseresznye, citrom, szőlő, áfonya, szilva), a szivárványból (piros, sárga, zöld, kék, lila) és 3 gyorskajából (hamburger, pizza, hot dog) áll. Ezeket az elemeket a [Gimp](https://www.gimp.org/) nevű programmal rajzoltam meg. 



### Készítette: Merk Dóra (Y7VP93)
